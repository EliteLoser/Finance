# Hvorfor alt i ei kurv?


Jeg må innrømme at jeg har tatt meg selv i å forsøke å bekjempe monopol-virksomhet. Det er ikke lenger lett. Uansett hva du kjøper av mat i Norge, så er det
fra noen få, store leverandører - med noen få hederlige unntak. Hvorfor sluker "konglomeratene"/gigantselskapene alt? 
Konglomerat er et ord jeg egentlig ikke vet helt hva betyr, men som jeg
har tolket som at betyr sammenspleisinger av flere store industrikonsern(?). I Norge finner du merket "Orkla" på utrolig mange matvarer. Mondelez er et annet
omfattende merke, i alle fall når det gjelder snop/sjokolade (av egen erfaring...).


Selv liker jeg mangfold og spredning i tilbyderne. Men hvorfor gjør jeg det? Hvilke fordeler er det i det? Monopolvirksomhet er noe som er under omfang
av flere lovtekster, blant annet diskuteres det om Facebook, Google og andre teknologigiganter i USA nå for tiden (2020-11-16). Prinsippet er at
konkurranse fordrer innovasjon og naturlig prisregulering/priskrig. Utover dette, så er det nærmest på et instinktivt nivå at jeg stritter imot. Kan ikke
helt forklare det intellektuelt. Det slår meg nå mens jeg formulerer disse ordene at årsaken trolig er skjevfordelingen som følger. Det beriker færre. Se på
Norgesgruppen i Norge og deres ekstremt sterke posisjon i det norske markedet - i tillegg 
favorisert av leverandører, for ytterligere fordeler, som har fremkommet
av nyheter den senere tiden.


Forresten søkte jeg for en tid tilbake om et bankkort fra Norgesgruppen Finans og måtte oppgi informasjon selv fra NAV og 
tilsynelatende så godt som all tenkelig økonomisk
informasjon om meg selv for å få det (og jeg fikk langt unna maks kredittgrense, så vet dere det). Omfanget av informasjonsinnhentingen
opplevde jeg som relativt påtrengende av dem. Så er det også nevnt.


Når det er sagt, så virker Norgesgruppen som et "ivrig" og innovativt selskap som jeg ikke ønsker noe vondt. De har mange gode produkter jeg liker, blant annet,
men når du hører diskusjoner om et potensielt duopol innen matvarebransjen har det kanskje gått litt langt. Jeg vet ikke. Vil savne mange av Coop sine
produkter om de går konkurs.


Forsøk på å støtte Coop og Rema/Kolonial er naturlige 
for meg, men kanskje er det bare fordi jeg heier på "the underdog"? Jeg kan ikke se
at samfunnet verken nasjonalt, globalt eller etisk er tjent med at Coop forsvinner og Norgesgruppen spiser opp det meste av markedsandelen som står igjen.
En del av det positive mangfoldet vil lide. 
For ikke å snakke om at det slett ikke vil være til forbrukernes gunst med lavere konkurranse blant aktørene. Høyere priser blir typisk en følge. Mobilmarkedet
i Norge er også under dette regimet. Hvis jeg husker riktig (tilgi meg dersom jeg ikke gjør det), så er mobilprisene ca. 70 % høyere i Norge enn i nærliggende
naboland, pga. få, store aktører som dominerer scenen - basert på en artikkel jeg nylig leste.


Jeg leste nylig om et selskap som tok konkrete grep for å unngå oppkjøp av en av gigantene som sluker alt i sin vei (teknologiselskap).
Kanskje dette må bli mer utbredt?


Dett var dett. Sikkert ikke så viktig.
