# Kommer nyttårsrakettene?


Jeg venter på et lite fyrverkeri nå. Sjimpansene flokkes om å analysere resultater. Når griper panikken? Selg! Selg! Selg! De 5 største selskapene
bærer nesten hele veksten på NASDAQ 100, så hvordan går det da om de leverer en prosent dårligere enn forventet på flukskondensatorsalget? 
Selg! Selg! Selg!


Hva skjer da? Vent og se (sikkert ingenting, vi har jo QE...). En annen ting å tenke på, er jo at 50 % av alle ordre i aksjemarkedet ligger der kortere
tid enn 0,1 sekund ifølge min navnløse guru. Og 10 % er der i _ekstremt_ kort tid (milli-/mikro-/nanosekunder), igjen ifølge den navnløse guruen med
et kontaktnettverk jeg tror ganske få kan hamle opp med. Noen vil tjene grovt på et fall - de fleste vil tape.


Og leverer de bedre resultater enn forventet (som Apple sikkert kommer til å gjøre)? Da tar sjimpansene frem champagnen! Og festen fortsetter...?


Valget i USA? Jeg frykter det verste (gjett hva det er). Fint inne i miksen.

Korona? Er ikke det bare innbilning, da? Syntes jeg så det på Fox News. Sikkert bare tullball, ass. Bare se på Kina, ingen resesjon! Det er beviset.
Eventuelt er ikke Fox News en troverdig nyhetskilde. USA er polarisert mellom falske og mer nyanserte nyheter - og de to grupperingene som kjøper det ene
eller det andre budskapet. Ispedd 24/7 religiøs sekt-sendinger på atten kanaler. USA har virkelig forfalt grovt, og i et forrykende økende tempo i det siste.
En gang verdens ledestjerne, men nå et sirkus verden samtidig gråter over og ler av, i mangel av bedre emosjonelle reaksjoner. "Surrealistisk" er et godt
dekkende ord for å beskrive nåværende global status, på veldig mange områder.


Savner noe så enkelt som fornuft. Kanskje jeg må starte med meg selv.


Finansmarkedene nå er som en global kort-skyskraper, det er min "følelse".


Jokkelædden
